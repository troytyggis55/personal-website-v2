---
date: 2023-11-20
category: IDATT2101 - Algoritmer og datastrukturer
---

Vår siste oppgave i algoritmer og datastrukturer gikk ut på å implementere 
søkealgoritmer som kunne operere på ekte kartdata. Til tross for at det krevde
nesten 30 timer med arbeid over 3 dager, var det en av de mest givende oppgavene jeg hadde hatt
på det tidspunktet i studieløpet. Muligheten til å visualisere hvordan algoritmer fungerer 
er noe av det jeg liker best med programmering, og det er grunnen til at jeg bestemte meg for å 
ta master i Datateknologi med spesialisering i Algoritmer og Datamaskiner.

&nbsp;  

Her har jeg implementert både Dijkstra og A* algoritmen, hvor jeg gir deg muligheten til å
lage din egen labyrint og se hvordan algoritmene finner veien igjennom den. Du kan godt lage en umulig
labyrint, men da vil algoritmene bare søke alle ruter de kan.
Man kan velge manhatten-geometri hvor man bare kan gå vertikalt og horisontalt, eller euklidisk
geometri hvor alle 8 retninger er gyldige. I tillegg er en grådig A* algoritme implementert som søker veldig kjapt, men
kanskje ikke alltid finner raskeste vei.